# কিভাবে পাইথন ইন্সটল করতে হয়
* By [Atik Foysal](https://www.facebook.com/profile.php?id=100026422180524)
 
আমরা এই অধ্যায়ে লিনাক্স এবং উইন্ডোজ এ কিভাবে পাইথন কাজ করাতে হয় তাই শিখব।আমাদের দেশে বেশিরভাগ মানুষ যেহেতু উইন্ডোজ ব্যবহার করে সেই কারনে আগে উইন্ডোজ এ কিভাবে পাইথন কাজ করে তাই দেখব এবং সেই সাথে নিজের পিসি তে প্রয়োগ  করব।

## উইন্ডোজ এ পাইথন ইন্সটলঃ
আমরা জানি,যার কেও নাই তার গুগল আছে ।সুতরাং গুগলে  মামার কাছে  এই লিংক এ সার্চ দেবো	https://www.python.org/downloads/  এরপর  ডাউনলোড এর যে অপশন টা আসবে ওখানে মাউস এর কার্সর নিয়ে ক্লিক করলে ডাউনলোড শুরু হয়ে যাবে।এবার ইন্সটল করে ফেলুন।

![setup-1](https://user-images.githubusercontent.com/39632170/77768077-2e130a00-706c-11ea-8c5f-eaebbaf86181.png)

উপরের মার্ক করা এর ওখানে টিক দেয়া থাকবে না ডিফল্ট ভাবে ওখানে টিক টা দিয়ে নিতে হবে।এরপর ইন্সটল ক্লিক করে যে বক্স আসুক না কেন নেক্সট করে যান কিছু না দেখে, যদি আপনি আমার মতো ব্যাস্ত মানুষ হয়ে থাকেন। তবে আপনি চাইলে ডাইলগ বক্স গুলা পড়তে পারেন এতে করে আপনার লাভ হবে। এরপর পাইথন ইন্সটল হয়ে যাবে।এখন ইন্সটল হয়েছে কি না এটা চেক করার জন্যে উইন্ডোজ ১০ যারা ইউজ করেন তারা পিসির নিচের দিকে একটা  সার্চ অপশন আছে ওখানে এ গিয়ে cmd লিখে command prompt নামে একটা কালো টাইপ এর জিনিস চোখে পড়বে। এবার ওপেন করেন নিচের মতো python3 লিখে এন্টার বাটন ক্লিক করেন ।দেখেন এমন কিছু লেখা আসছে।যদি চলে আসে তাহলে আপনাকে স্বাগত। 


![Command Prompt](https://user-images.githubusercontent.com/39632170/77768681-04a6ae00-706d-11ea-99e6-7d44706909bf.png)

আপনার পিসি তে পাইথন ইন্সটল হয়েছে ।আর যাদের আসে নি তাদের ও চিন্তা করার  কারন নেই।কমান্ড এ গিয়ে আবার চেষ্টা করেন শুধু python লিখে আবার এন্টার দেন এবার আসবে।তাও যদি না আসে তাহলে পিসি একবার রিস্টার্ট দেন।তারপর একই কমান্ড আবার চেষ্টা করেন।আর না হলে সার্চ অপশনে গিয়ে python লিখে সার্চ দেন দেখবেন python ৩ নামে কিছু একটা আসছে ।এখানে কমান্ড দেয়ার  কোন দরকার নেই সোজা কাজ করা যাবে। এবার একটা ম্যাজিক দেখাই ।আপনার কিছু হিসাব কিতাব করার দরকার হাতের কাছে ক্যাল্কুলেটর নেই।এখন কি করবেন? 

![Command Prompt](https://user-images.githubusercontent.com/39632170/77768693-07a19e80-706d-11ea-9e8c-42c4d1f54352.png)

পাইথন যেহেতু ইন্টারপ্রিটার ল্যাংগুয়েজ। সুতরাং, আপনি চাইলে এটা ক্যালকুলেটর হিসেবে ব্যাবহার করতে পারেন।

## লিনাক্স এ পাইথন ইন্সটলঃ
আপনি যদি একজন লিনাক্স ইউজার হয়ে থাকেন তাহলে পাইথন ইন্সটল নিয়ে চিন্তার কোন কারণ নেই। কেননা লিনাক্সে অলরেডি পাইথন ইন্সটল আছে। আপনি শুধু টার্মিনালে গিয়ে python কমান্ড দেন। তাহলেই পাইথনের শেল ওপেন হয়ে যাবে। এখন এখানে আপনার ইচ্ছা মতো পাইথনের কোড লিখতে পারবেন। 

![Linux-Terminal](https://user-images.githubusercontent.com/39632170/79903663-4a208600-8435-11ea-81e8-4129513bb7aa.png)


